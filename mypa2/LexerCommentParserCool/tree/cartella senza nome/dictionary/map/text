Subito dopo gli eventi di Doom, il giocatore, nelle vesti del doomguy senza nome, si è dimostrato troppo tenace per le forze dell'Inferno. Dopo essere stato teletrasportato da Phobos e successivamente alla battaglia su Deimos, il Marine ritorna a casa sulla Terra, scoprendo che il pianeta è stato conquistato dalle forze aliene.

Il giocatore deve completare 30 livelli, nei quali si scopre che i sopravvissuti della popolazione terrestre sono tenuti prigionieri sul pianeta e l'unico modo per fuggire si otterrebbe tramite l'uso del porto spaziale. I demoni sono a conoscenza di questo e hanno piazzato un campo di forza di fuoco sul porto spaziale in modo da impedire l'atterraggio delle navi. Il marine deve combattere attraverso il porto infestato e disattivare il campo di forza. Quando i superstiti sono stati evacuati, il marine rimane l'unico essere umano sulla Terra senza ormai più speranza, ma un minuto dopo il doomguy riceve un messaggio via radio dagli umani in orbita, che hanno scoperto la sorgente dell'invasione aliena: raggiungendola, il marine può fermare l'invasione.

La sorgente ospita il "demone più grande mai esistito" (l'Icona del Peccato, o Icon of Sin). Colpendo il cervello del demone con un sufficiente numero di missili ed evitando l'incalzante numero di demoni creati da esso, il Marine riesce a sconfiggere l'Icona, che esplode devastando l'Inferno e lasciandolo in rovina. Al termine del caos, il Marine inizia il suo lento ritorno a casa, in attesa dei piani per la ricostruzione della Terra.


